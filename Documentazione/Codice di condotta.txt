Codice di condotta

1) Il Team è composto da quattro membri (Roncoroni Daniele, Camagni Riccardo, D'Assaro Davide e Ginisi Gabriele), ciascuno con il proprio ruolo
	(rispettivamente Capo, Vice-Capo, Leader e Mediatore), con le responsabilità che ne conseguono.
2) Bisogna rispettare il ruolo di ogni membro del Team: ognuno deve conoscere le proprie responsabilità e quelle degli altri e ognuno deve sforzarsi di
	comprendere il valore che ciascun membro porta al Team.
3) Le riunioni si svolgono ogni giovedì e ogni venerdì, rispettivamente prima e dopo le lezioni di TeP teoria e TeP laboratorio. 
4) Alle riunioni devono necessariamente partecipare tutti i quattro componenti del gruppo perché, non avendo modo di trovarci fisicamente in presenza, 
	rappresentano l'unico momento per decidere i vari aspetti dello sviluppo del codice.
5) Ognuno deve partecipare attivamente alle riunioni e, soprattutto, deve impegnarsi attivamente nella realizzazione della documentazione riguardante 
	il progetto o la realizzazione del codice dell'applicazione del progetto.
6) Se vengono registrate troppe assenze alle riunioni o se non si partecipa al progetto, allora ciò viene segnalato al docente.
7) Quando qualcuno prende la parola bisogna ascoltarlo attentamente e aspettare la fine del suo intervento prima di prendere la parola.
8) Le modalità predefinite di comunicazione tra i membri del Team sono: gruppo WhatsApp, canale Discord, progetto su Trello e progetto su GitHub.
9) Essendo un gruppo, le decisioni devono essere prese da tutti i membri del Team e non devono essere imposte in maniera autoritaria da nessuno: affinché 
	una decisione sia approvata deve ottenere il consenso di più della metà dei membri del Team, ovvero deve ottenere il consenso di tre membri su
	quattro. Ogni membro del Team ha quindi a disposizione un solo voto, che non è segreto. 
10) Non bisogna lavorare egoisticamente, ma bisogna pensare e agire come una squadra: bisogna passare dal pensare per "Io" al pensare per "Noi", perché i risultati
	si ottengono solo grazie al contributo di tutti i membri del Team, nessuno escluso.
11) Bisogna contribuire a mantenere la motivazione del gruppo: è importante che tutti siano sempre sereni e motivati a svolgere il lavoro. Se qualcosa non va, 
	bisogna pensare a cosa fare per migliorare la situazione.